[
#ကျမ္မာရေး ဒေါက်နာ ဒေါ်ခင်နွယ်ဝင်း



{
"title":"ကျန်းမာရေး အပိုင်း (၃)",
"subtitle":"ဗဟုသုတရရေးသာမက",
"sirname":"ဆရာမကြီး ဒေါ်ခင်နွယ်ဝင်း",
"book":"ကျွန်မတို့ သကြားအကြောင်းပြောရင်း သတိရတာ တစ်ခုက သကြားက အမျိုးမျိုးရှိတယ်နော်။ ဆရာဝန်တွေကတော့ သိပါတယ်။ မသိသေးတဲ့ အပြင်သူတွေကို ကျွန်မ ဇယားဆွဲပြပါ့မယ်။ လောလောဆယ်တော့ ကျွန်မ ခန္ဓာကိုယ်က ဦးစားပေး စုပ်ယူတာက သကြားပါ။ လိုအပ်ချက်ကတော့ ၂၅ ဂရမ်လောက် လိုအပ်ပါတယ်။ စားလိုက်တဲ့ အထဲမှာ ၂၅ ဂရမ်ထက်ပိုရင် အသည်းက သိမ်းပေးပါတယ်။ ဒါလည်း သိကြပြီးပါပြီ။ ပြီးရင် အဆီကို ယူပါတယ်။ အဆီဓါတ်မရရင် အဆီဓါတ်လိုတဲ့ အစိတ်အပိုင်းတွေက ကမောက်ကမ ဖြစ်ပြန်ပါတယ်။ ဒီတော့ အဆီစားဖို့ လိုလာပြန်ပါတယ်။

ကျွန်မကတော့ အဆီကို အားပေးပါတယ်။ ဘာလို့ဆို လိုအပ်လို့ပါ။ စားဆီကို ပြောတာ မဟုတ်ပါဘူး။ ထောပတ်သီး၊ အုန်းသီးအသား စားခြင်းမျိုး၊ အမဲအဆီ၊ ဝက်ဆီအတုံး မျိုးတွေက တန်သလောက်စားဖို့ လိုအပ်ပါတယ်။

ရယ်စရာတော့ ကောင်းလိမ့်မယ်။ ကျွန်မက ခန္ဓာကိုယ်ကို စက်တစ်ခုလို ကားတစ်စီး မြင်စေချင်လို့ပါ။ တာဝန်တိုင်းကျေပွန်ဖို့ လိုအပ်တာတွေ ရနေဖို့ လိုတယ်လို့ သိစေချင်တာနော်။

အသည်းကလိုတာ မပေးနိုင်၊ နှလုံးကလိုတာ မပေးနိုင်၊ ဦးနှောက်က လိုတာ မပေးနိုင်၊ အရိုးကလိုတာ မပေးနိုင်၊ အကြောအရွတ်ကလိုတာ စတာတွေပေါ့ မိမိက ပျက်ကွက်တာသော်လည်းကောင်း၊ တဖက်ဖက်မှာ ပိုနေပြီး လိုချင်တာတွေ လိုနေရင် မညီမျှတော့ဘူးလေ။

ဒီတော့ ပျက်စီးခြင်းစလာပြီပေါ့။ ဒီလိုလေး မြင်စေချင်တာနော်။ အလယ်အလတ်လမ်းစဉ်ပေါ့နော်။ အရမ်းကာရော မလုပ်စေချင်ဘူး ဆိုတာလေးပြောပြတာ။

ပြောရရင် ဆန်ကလည်း သကြားပါဝင်တယ်။ မစားလို့မရတာ စားရတာပေါ့။ ဆန်စားတဲ့ အမျိုးတွေဆိုတော့။

ပြဿနာက ဒီမှာတက်တာ။ ပြောရင် လေရှည်တော့မယ်။ နည်းနည်းတော့ ပြောမယ် သည်းခံပေးဦး။

ကျွန်မတို့ ငယ်ငယ်က ဆန်က တရာသီပဲ စိုက်တာ။ ဓါတ်ဆား၊ ပိုးသတ်ဆေးနဲ့ တခြားဟာတွေ မသုံးဘူး။

အခုတော့ သုံးသီးစား စိုက်တဲ့အပြင် ဆေးအမျိုးမျိုးသုံးထားတယ်။ သူတို့ကလည်း မသုံးရင် မကိုက်ဘူး။ သုံးတော့ စားသူက အသိရှိသင့်တယ်ပေါ့။

သုံးလိုက်တဲ့ ဆေးတွေက သတ်တဲ့ အာနိသင်က ခန္ဓာမှာ ရှိတဲ့ ပိုးကိုပါ သတ်နိုင်တဲ့ ဓါတုပါနေတယ်။ ရေကို တညအိပ်လောက်ဆိမ်ထားပြီး ရေငှဲ့ချက်မှ တန်ရုံကျမယ့် ခေတ်လေ။

ဒါပေမယ့် အလုပ်ကြောင့်ရယ်၊ နည်းပညာကြောင့်ရယ်၊ အကြောင်းကြောင်းကြောင့် ပေါင်းအိုးနဲ့တည်တယ်။ ရေစပ်ကျဉ်းလေးဆေး ပလက်ထိုးလိုက်တယ်။ စားလာလိုက်ကြတာ နှစ်ချီနေပြီနော်။

ကျွန်မတို့တုန်းက ငှဲ့ချက်နဲ့ သဘာဝဆန်ကို စားလာရတာ။ အခုကတော့ သုံးရာသီလုံး စိုက်ပျိုးနိုင်အောင် မူလမျိုးကို ပုံစံပြောင်းပြီး ဓါတ်ခွဲခန်းကနေ မျိုးစေ့ထုတ်လာကြပြီ။ အဲ့ဒါတွေ စားနေရတာပေါ့။

စကားက ဆက်သွားတော့ ဆန်ဝယ်ရင် ရွှေပါတာ မဝယ်ပါနဲ့။ စက်ရုံအမည်၊ ရွာအမည် တွေကို ပြောတာမဟုတ်ပါဘူး။ ရှိပါတယ်။ သတိထားကြည့်ပါ။ 

ဘာလို့ပြောရတာလည်းဆိုတော့ မျိုးစေ့ အမည်ကိုက ရွှေပါနေလို့ပါ။ ဆန်အမည်မှာ ရွှေပါရင် ဓါတ်ခွဲထားတဲ့ ဆန်ဆိုတာ သတိထားကြပါ။ သူရဲ့ ပင်ကိုယ်ကိုက ပိုးတွေ မတက်အောင် ဖန်တီးထားတဲ့ ဓါ‌တ်တွေပါနေလို့ပါ။


",
"imagelink":"https://i.pinimg.com/736x/cd/60/13/cd6013b13bf5fdbb921456c23b46475c.jpg",
"videolink":"",
"notetext":"",
"openlink":""
},
{
"title":"ကျန်းမာရေး အပိုင်း (၂)",
"subtitle":"ဗဟုသုတရရေးသာမက",
"sirname":"ဆရာမကြီး ဒေါ်ခင်နွယ်ဝင်း",
"book":"အဲ့တော့ ရောဂါဖြစ်နေသူရော၊ မဖြစ်သူတွေကရော ကျွန်မကို ပြောကြတယ်။ ‌ညီညွတ်အောင် စားမယ်ဆိုရင် မြန်မာပြည်မှာ ဘာစားစရာ ရှိတော့မှာလဲလို့ ပြောကြတယ်။

မြန်မာမှာ မရှိတာ မဟုတ်ပါဘူး။ တကမ္ဘာလုံး မရှိတော့သလောက်ပါပဲ။ ဒါပေမယ့် ဗဟုသုတရသွားရင်တော့ ‌စားတက်၊ သောက်တက်သွားမယ်။ အသက်ရှည်ရာ အနာမဲ့ကြောင်းဖြစ်လာမှာတော့ သေချာပါတယ်။

တကယ်တော့ အကြောင်းတရားကို ရှာပြီး ကုတဲ့ ဆရာဝန် မရှိသလောက်ရှားလို့ အကျိုးက ရောဂါ မပျောက်ပဲ ပိုက်ဆံတွေပဲ ပျောက်ကုန်တာပါ။

ကုလို့မရတဲ့ ရောဂါတွေရှိပါတယ်။ ဒါပေမယ့် မလိုအပ်ပဲ ဖြစ်တော့ လူမှု ဒုက္ခခံစားရပါတယ်။ ဒါလောက်နားလည်နိုင်ရင် ပြုပြင်လို့ရပါတယ်။

ကျန်းမာရေးတွေ မပြောခင် ရှောင်လိုက်လို့ စားစရာ မကျန်မှာ ပူပန်သူတွေအတွက် နည်းလမ်းပေးပါ့မယ်။

လိုက်မှတ်သူတွေက မှတ်ပေါ့နော်။ ဥပမာ... အချိုရည်သောက်နေသူ၊ လက်ဖက်ရည်သောက်နေသူတွေရှိပါတယ်။ အဲ့ဒါ ဝယ်ယူနေတာပါ။ ခန္ဓာကိုယ်က သကြားကို လိုနာထက်ပို ဝင်ရောက်လာရင် အင်စူလင် တွေတက်ပါတယ်။ ဆီးချိုပေါ့။ အဲ့လိုမတက်အောင် အသည်းက တာဝန်ယူပါတယ်။

ဘယ်လိုယူလည်းဆိုရင် လိုအပ်သလောက် ထုတ်ပေးပြီး အလွန်အကျွံသောက်ထားလို့ ပိုတာကို သိမ်းထားလိုက်ပါတယ်။ တခါသိမ်းပြီး အဆိပ်အဖြစ် ထုတ်ပြစ်ဖို့ ပျှမ်းမျှ ၈ နာရီနီးပါးကြာပါတယ်။

ဒီကြားထဲမှာ နောက်တခါ ထပ်သောက် ထပ်သောက်ဆိုတော့ ဝင်လာသမျှကို အသည်းကပဲ တာဝန်ယူထားရပါတယ်။ ခန္ဓာက အချိုလိုရင်တော့ သူသိမ်းထားတဲ့ အထဲက ပြန်ထုတ်ပေးဖို့ သိမ်းတာပါ။ ဒါပေမယ့် သိမ်းရတာများပြီး ပြန်လောင်ကျွမ်းဖို့ မလိုအပ်တော့ရင် ခန္ဓာကိုယ် အဆိပ်သင့်ပါတယ်။

ဒါပေမယ့် ကံကောင်းတာက လူခန္ဓာကြီးက ထောင့်စေ့ပါတယ်။ သူ့ဟာသူကုစားဖို့ တခြားနည်း ပါဝင်ပါတယ်။ အဲ့ဒါကတော့ ချွေး၊ သေး၊ မစင် အနေနဲ့ အဆိပ်ကို ထုတ်ပစ်ပါတယ်။ လုံးဝ ထုတ်မရတော့မှသာ အသည်း ပျက်စီးပါတယ်။

ဒါက မြင်သာအောင်ပြောပြတာပါ။ တကယ်တော့ အသည်းက အသည်းအလုပ်လုပ်နေရသလို တခြား အစိတ်အပိုင်းတွေကလည်း တာဝန်ကျေနေကြရပါတယ်။ ပျက်ကွက်နေကြတာက လူတွေပါ။ ဒီလောက်မြင်ရင် သဘောပေါက်မှာပါ။ ဒီတော့ အချိုရည်အစား အုန်းစိမ်းရည်သောက်ပါ။ အုန်းစိမ်းက ဈေးမတက်နိုင်ဘူး။ ရေပဲသောက်ပါ။ 

ရှောင်စရာ များရင် စားစရာ မရှိသူတွေ အတွက် ကျွန်မပြောနေတာပါ။ ထပ် အဆင့်မြင့်လိုက်ရင် ကျောက်မှကျတဲ့ရေ၊ စပရင်းဝါးတား စတာတွေ သောက်လို့ရပါတယ်။ ဒါက ငွေကုန်၊ ခက်ခဲမယ်လေ။ ဒီတော့ အချိုပါတာ မသောက်ပါနဲ့။

ရောဂါ ဖြစ်နေပြီဆိုသူတွေကတော့ အန်ရှူးဝါး၊ အိုဗာတင်း၊ မိုင်လို၊ ကွေကာ စတာတွေ မသောက်သင့်ပါဘူး။ ဒီလိုပြောလို့ ရောင်းသူတွေ မုန်းကြမှာပါ။ ကျွန်မသိပါတယ်။ ဒါပေမယ့် စကားကဆက်နေပြီလေနော်။

အရည်ကတော့ ရေကတော့ ရပြီ။ အသီးကရော အရွက်ကရော ဟုတ်တယ်မလား။ ဘယ်အသီးမှ စိတ်မချရပါဘူး။ တောမှာ ရွာမှာ ခြံထွက်ရသူတွေက တမျိုးပေါ့။ မြို့နေသူတွေက ပိုးသတ်ဆေး ဒါဏ်ခံနေရတာပဲလေနော်။

ဒါပေမယ့် ရေကို အထပ်ထပ်ဆေးပြီး စားကြပေါ့။ စားလို့ရတာတွေ အများကြီးထဲက စာရင်းလုပ်ထားတာလေး ပြောပြမယ်။

ပန်းမုန်လာ၊ ဂေါ်ဘီပန်းစိမ်း၊ တရုတ်မုန်ညှင်း၊ ရေမုန်ညှင်း၊ တရုတ်နံနံ၊ ကိုက်လန်၊ နံနံပင်၊ ပင်စိမ်း၊ ငရုတ်ပွအရောင်စုံ၊ ဟင်းနုနွယ်၊ အရွက်စိမ်းပြီး ကြမ်းတဲ့ စားသင့်တာတွေရပါတယ်။ စာရင်းထဲ မပါတာ မစားရဘူးလားတော့ မလုပ်ပါနဲ့ စားပါ။ စာရင်းက စာရင်းပေါ့နော်။ မစားသင့်တာ ကို သတိထားလိုက်ရင် ကျန်တာ လွတ်ပြီပေါ့နော်။

မစားသင့်တာက နေကောင်းကျန်းမာနေရင်တောင် အနည်းငယ်ပဲ စားသင့်တာ ပြောပြပါမယ်။

စိမ်းစားဉ၊ ကျောက်ဖရုံသီး၊ ခရမ်းချဉ်သီး၊ ပြောင်းဖူး၊ အာလူး တွေပါ။ ကျွန်မလည်း အရမ်းကြိုက်ပါတယ်။ သိသွားတော့ မစားတော့ပါဘူး။ အခုဟာတွေက မကျန်းမာရင် ရှောင်သင့်ပါတယ်။ ကင်ဆာပိုး အကြိုက်က အာလူးပါ။ နေကောင်းနေသူတွေက ရံခါစားပေါ့။ 

တခုရှိသေးတာက ဂေါ်ဖီထုပ် ကို အစိမ်းမစားသင့်ပါဘူး။ စားချင်ရင် ပြုတ်စားပါ ရပါတယ်။ ဒီလောက်ဆိုရင် ဘာစားရတော့မလဲ ဆိုသူတွေ မြင်လောက်ပါပြီနော်။

စားလို့ရပါတယ်။ မစားနဲ့လို့ မပြောပါဘူး။ ဘယ်ဟာက ဘာဖြစ်တက်တယ် သိဖို့ ကျွန်မက ဝေမျှတာ ကန့်ကွက်တာ တားမြစ်တာ မဟုတ်ပါဘူး။ အသက်ကို ဉာဏ်စောင့်တယ်ဆိုတာလေးပေါ့။

နောက်တစ်ခုက ချဉ်ဖက်စားပါ။ အရံသင့် ချဉ်ဖက်ပြောတာ မဟုတ်ဘူးနော်။ လုပ်စားပါ။ အရမ်းကောင်းတယ်။ ကျန်းမာတယ်။ နောက်ကြုံရင် ချဉ်ဖက်လုပ်နည်း ပြောပြပါ့မယ်။ သိထားစေချင်တာက ကိုယ်တိုင်နည်းမှန်မှန်နဲ့ လုပ်တဲ့ ချဉ်ဖက်အရည်က ပေါက်တဲ့ ပိုးတွေက ခန္ဓာကိုယ်မှာ လိုအပ်တဲ့ ပိုးတွေ ပါလို့ဆိုတာ သိစေချင်တာ။

အန်တီဘိုင်အော်တစ် ဆေးတွေ မဝယ်သောက်နိုင်ရင် ကိုယ့်မီးဖိုးချောင်ထဲမှာ ရှိတာ သတိရဖို့ပြောပေးတာပါ။


",
"imagelink":"https://i.pinimg.com/736x/cd/60/13/cd6013b13bf5fdbb921456c23b46475c.jpg",
"videolink":"",
"notetext":"",
"openlink":""
},
{
"title":"ကျန်းမာရေး အပိုင်း (၁)",
"subtitle":"ဗဟုသုတရရေးသာမက",
"sirname":"ဆရာမကြီး ဒေါ်ခင်နွယ်ဝင်း",
"book":"ကျွန်မ ပြောမှာတွေက အထူးအဆန်းတွေလိုနဲ့ မြန်မာလူမျိုးတွေ လက်မခံနိုင်တာတွေ ပါနိုင်ပါတယ်။ လက်ခံပြီး ယူချင်မှ ယူပါ။ တရားသေ ယူကိုယူရမယ်လို့ မပြောပါဘူး။

မြန်မာတွေပါမက ကမ္ဘာမှာပါ ဒီပြဿနာရှိလာပါတယ်။ အကြောင်းက ဆေးဝါးသူဌေးတွေပါ။ သူတို့ဘက်ကကြည့်ရင် စီးပွားရှာနေတာပါ။ ကျန်းမာရေးနဲ့ လူသားဘက်ကကြည့်ရင် နစ်နာပါတယ်။ တချို့ နာမည်ကြီး ဆေးတက္ကသိုလ်တွေမှာဆို ဆေးဝါးသူဌေးတွေက သင်ရိုးကို ငွေနဲ့ပြောင်းခိုင်းနိုင်တဲ့ အစွမ်းရှိပါတယ်။ အဲ့လောက် ပေါက်ရောက်ပါတယ်။ ဒါက ဗဟုသုတပါ။

ကျွန်မပြောချင်တာက မြန်မာတွေ မှာ အခြေခံဘုရားဟော တရား ရှိပြီးသားမို့ ဝိဇ္ဇာနဲ့ သိပ္ပံတွဲပြီး ကျွန်မရှင်းပြသွားပါမယ်။ တောင်းပန်ချင်တာက တချို့ အရာတွေက ထပ်နေမှာပါ။ သည်းခံပေးပါ။ နားမလည်နိုင်တဲ့ ဆေးပညာ အသုံးအနှုံးတွေပါမှာပါ။ ဒါပေမယ့် အတက်နိုင်ဆုံး မြန်မာမှုပြု ရှင်းပြပါ့မယ်။ အိပ်ငိုက်နိုင်ပါတယ်။ စိတ်ရှည်ပေးနိုင်ရင်တော့ ကျန်းမာရေး ဗဟုသုတတွေ အများကြီး ရနိုင်ပါတယ်။

ဝိသုဒ္ဓိမဂ်ကို ကျွန်မ မလေ့လာခင်က ဆရာဝန်လိုပဲ ခံစားမိ၊ တွေးမိ၊ ကုမိပါတယ်။ အခုတော့ ဘုရားဟော တရားနဲ့ ပေါင်းစပ်လာမိတော့ ကျန်းမာရေး အမြင်ပြောင်းသွားပါတယ်။ ကံ၊ စိတ်၊ ဥတု၊ အဟာရ နဲ့ ဓါတ်ကြီးလေးပါး အခြေခံက ပြေးမလွတ်တာ ကျွန်မ လက်ခံလာပါတယ်။

တချို့ အရာတွေက ကျန်းမာရေးသက်သက်မက ဗဟုသုတတွေပါ ရနိုင်ကောင်းရဲ့နဲ့ ကျွန်မ မျှဝေပေးပါ့မယ်။

လူတိုင်း လက်မခံနိုင်ရမယ်၊ ယုံရမယ်လို့ ကျွန်မ မဆိုလိုပါဘူး။ ကျွန်မ သိသမျှကို မျှဝေရင်း ကုသိုလ်ပြုတဲ့ သဘောကို လက်ခံရင် ရှေ့ဆက်သွားကြပါစို့။


",
"imagelink":"https://i.pinimg.com/736x/cd/60/13/cd6013b13bf5fdbb921456c23b46475c.jpg",
"videolink":"",
"notetext":"",
"openlink":""
}

]